В днешно време хората спортуват все по-малко и по-малко, а един от основните проблеми е липсата на мотивация и трудността да се намери партньор за спорт. Много хора имат желание да спортуват, но не разполагат с подходящи съотборници или противници, което често ги демотивира и води до обездвижване и влошаване на здравето.

Уеб приложението Sports Matchup има за цел да реши този проблем, като свързва потребители с общи спортни интереси. Чрез платформата всеки може да създаде свой профил, да избере предпочитан спорт, да въведе данни като ръст, тегло и ниво на опит, и след това да открива други потребители, с които е съвместим. Система от „харесвания“ (подобна на тази в Tinder) позволява двама души да се свържат, ако и двамата изразят интерес, след което получават възможност да чатят и уговорят съвместна тренировка или мач.

По този начин приложението насърчава активния начин на живот, изгражда спортни общности и улеснява социалните контакти чрез спорта.
